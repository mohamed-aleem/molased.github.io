
<html>
<head>
  
    <meta charset="utf-8">
    
    <meta name="description" content="في الفترة الاخيرة بقيت افضل اني اشتغل اللي بمزاجي واللي في دماغي واللي انا متحمس ليه">
<meta property="og:type" content="article">
<meta property="og:title" content="محمود بغاغو - مؤسس حروف">
<meta property="og:url" content="http://elroutine.com/mahmoud-begha-7oroof/index.html">
<meta property="og:site_name" content="Elroutine">
<meta property="og:description" content="في الفترة الاخيرة بقيت افضل اني اشتغل اللي بمزاجي واللي في دماغي واللي انا متحمس ليه">
<meta property="og:updated_time" content="2015-08-22T23:30:54.000Z">
<meta name="twitter:card" content="summary">
<meta name="twitter:title" content="محمود بغاغو - مؤسس حروف">
<meta name="twitter:description" content="في الفترة الاخيرة بقيت افضل اني اشتغل اللي بمزاجي واللي في دماغي واللي انا متحمس ليه">
<meta property="fb:admins" content="10152767586756689">
<meta property="fb:app_id" content="494147450754289">
    
    <link rel="stylesheet" href="/css/bootstrap.min.css" type="text/css">
    <link rel="stylesheet" href="/css/previewContent.css" type="text/css">
    <link rel="stylesheet" href="/css/header.css" type="text/css">
    <link rel="stylesheet" href="/css/interviewContent.css" type="text/css">
    
    <link rel="stylesheet" href="https://maxcdn.bootstrapcdn.com/font-awesome/4.4.0/css/font-awesome.min.css">
    

</head>
<body>
  <div id="fb-root"></div>
  


  <div id="site-wrapper" style="position: relative;">
  <div class="header">
            <div class="-overlay --semi-black" style="display: table;">

                
                    
                    <div class="title-container" style="margin-left: 100px; display: table-cell; vertical-align: middle;">

                    <a href="/#"><img src="../imgs/elroutine-logo-white-2.png" class="header__logo"></a>
                    <h3 class="header__title">
                        كل يوم سبت روتين يومي لشخص عملي
                    </h3>

                </div>
              
                
                <div class="header--subscription-container">
                    
                       <form style="margin: 0 auto;" action="//dayplayerapp.us7.list-manage.com/subscribe/post?u=e8b6b0a6b97026df550f79a6c&amp;id=219084c9fd" method="post" id="mc-embedded-subscribe-form" name="mc-embedded-subscribe-form" class="validate" target="_blank" novalidate>
                        <div id="mc_embed_signup_scroll" style="display: inline-block;">
                            <span style="font-size: 12px; font-family: ArHelveL; color:white; margin-left: 20px;"> اشترك عشان يوصلك اخر المقابلات </span>
                            <input placeholder="البريد الالكتروني" type="email" name="EMAIL" id="mce-EMAIL" style="margin-top: 10px; padding: 5px 5px; height: 40px; line-height: 40px; background-color: hsla(0,0%,80%,1); width: 300px; font-family: ArHelveL; font-size: 12px; border: none; color: hsl(0,0%,0%); ">
                            
                            <div style="position: absolute; left: -5000px;"><input type="text" name="b_e8b6b0a6b97026df550f79a6c_219084c9fd" tabindex="-1" value="" ></div>
                            
                            
                            <button type="submit" name="subscribe" id="mc-embedded-subscribe" style="margin-top: 12px; margin-right: 10px; height: 50px; line-height: 40px; padding: 3px 40px; font-family:ArJozor; background-color: hsla(0,0%,0%,0.7); color: hsl(0,0%,70%); shadow: none; border: none; " >اشترك</button>
                            
                        </div>
                    </form>
                    
                    
                    
                </div>

            </div>
  </div>

  

<div class="interview-container container">
    <div class="row">
        <div class="col-md-2 col-md-push-10">
            <div class="interview-meta --side-panel">


                <div class="-meta--image" style="background-image: url('profile-image.jpg'); "></div>


                <div class="-meta--details" >

                    <h3 class="-meta--name">محمود بغاغو</h3>
                    <p  class="-meta--title" >مؤسس حروف</p>

                </div>



                <div class="social">
                    <a target="_blank" href=""><span class="fa fa-facebook" style="background-color: #6088DE;"></span></a>
                    <a target="_blank" href=""><span class="fa fa-twitter" style="background-color: #66B9E9;"></span></a>
                    <a target="_blank" href=""><span class="fa fa-link" style="background-color: #2980b9;"></span></a>

                </div>


            </div>
        </div>
        <div class="col-md-9 col-md-pull-1">
            <div class="interview-content">
                <p><strong>ايه اول حاجة بتعملها اول ما بتصحي من النوم؟</strong></p>
<p>بأصلي وافطر – خلال الفطار بتصفح الفيس بوك واشوف النيوز فيد عندي – وبفوق أشوف الايميل واشوف الجالرييز اللي مشترك فيها سواء بيهانس , دريبل و ثيم فورست . بعدين ببدا الجهاد بقي وبذاكر … انا بدرس ماجستير لغة انجليزية وبكتب الرسالة.</p>
<p><br></p>
<p><strong>ايه اهم خمس تطبيقات بتستعملهم كل يوم؟</strong></p>
<ul>
<li>فوتوشوب</li>
<li>اليستراتور</li>
<li>جوجل كروم</li>
<li>انستجرام</li>
<li>دريبل</li>
</ul>
<p><br></p>
<p><strong>بتشتغل في هدوء ولا في حاجة بتسمعها وانت شغال؟المكان اللي بتشتغل فيه دايما. بيبقي شكله ازاي</strong></p>
<p>بحب اشغل قران لفترة ساعتين او اكثر وساعات اليوم كله … وساعات تراكات من كل اللي تتخيله يعني … بحب الهدوء وحتي لو مشغل اي حاجة جنبي بيبقي الصوت واطي عشان ابقي مركز في اللي شغال عليه … </p>
<p><br></p>
<p>المكتب يكون مرتب ويكون قدامي الاقلام والورق اللي بكتب عليه الملحوظات وساعات برسم المطلوب مني للتصميم عشان مانساش</p>
<p><br></p>
<p><strong>ايه هي المشاريع اللي شغال عليها دلوقتي  او ايه الحاجات الجديدة اللي ناوي تشتغل عليها قدام؟</strong></p>
<p>في معظم الاوقات شغلي بيبقي موجه لماركت اجنبي .. يعني لعملاء معينين ببيع المنتج بتاعي ليهم … في الفترة الاخيرة بقيت افضل اني اشتغل اللي بمزاجي واللي في دماغي واللي انا متحمس ليه … فقريب باذن الله هننشر اخر تصميم انا شغال فيه وهو موجه للمحامين والمؤسسات القانونية والقضائية.</p>
<p><br></p>
<p><strong>بتقرا ايه خلال اليوم سواء مقالات ،مواقع او كتب ؟</strong></p>
<p>هو عامة زي ما قلت فوق انا مقسم وقتي ما بين المذاكرة والشغل .. فكفاية عليا القراية بتاعت المزاكرة … بس ساعات باقرا مقالات عن التصميم من smashing magazine, designmodo.com … لكن معظم الوقت معتمد علي المشاهدة اكتر …. لان مجالنا بيعتمد علي المخزون البصري والجماليات. </p>
<p><br></p>
<p><strong>ايه اكتر حاجة بتعيقك او بتعطلك عن انك تبقي منتج في مصر او في بلدك عامة؟</strong></p>
<p>صراحة … مفيش !<br><br><br>من سنة ونص او سنتين تقريبا اقتنعت ان مفيش حاجة بتعيق الانسان الا نفسه وانه فقط بيتعذر بالسلبيات اللي حواليه مع انه ممكن بسهولة جدا مع الوقت يفصل نفسه عن السلبيات اللي حواليه … الحمد لله فصلت نفسي عن السلبيات وعن مصادرها وخصوصا السياسة … اصل ليه هشغل بالي وهكسب ايه … ولا هكسب اي حاجة ولا هغير اي حاجة … احنا ناس ربنا خلقنا بنحب الجمال وشغلنا بيعتمد بشكل كبير علي مشاعرنا وعواطفنا … فليه الغبطها واكتئب ؟<br><br><br>الحمد لله كمان لغيت كل شبكات الاخبار من عندي علي الفيس بوك … حاول تعيش لنفسك ولاهلك وصحابك وبس … قلل دواير معارفك واقفل بابك عليهم وبس … هتعيش مرتاح ☺ </p>
<p><br></p>
<p><strong>بتعمل ايه قبل ما تخش تنام. هل في روتين معين؟</strong></p>
<p>بتفرج علي افلام اجنبية … او بشوف حلقات من المسلسلات اللي باتابعها اللي هي اجنبية بردك … وبعدين بشغل انستجرام قبل النوم .</p>
<p><br></p>
<p><strong>مين 2 ترشحهم او تحب ان احنا نعمل معاهم مقابلة زي دي؟</strong></p>
<p><a href="https://www.facebook.com/tarekalzeeny" target="_blank" rel="external">طارق الزيني</a><br><a href="https://www.facebook.com/lubna.abdelazize" target="_blank" rel="external">لبني عبد العزيز</a></p>

            </div>
            <div class="separator"></div>
            <div class="share-routine-container" style="margin: 40px 0;">

                <h4 style="font-family: ArJozor; color: hsl(0,0%,80%); margin-bottom: 20px; font-size: 16px;">شارك روتين  محمود بغاغو</h4>

                <button id="facebook-share-button" class="share-interview-button">فيسبوك</button>
                <a href="https://twitter.com/intent/tweet?via=elroutine&text=الروتين اليومي لمحمود بغاغو مؤسس حروف&url=http://elroutine.com/#/0" target="_blank"><button class="share-interview-button" style="background-color: #66B9E9; ">تويتر</button></a>
                
                
            
            </div>
            </div>
    </div>
</div>





  <div class="subscription-section">
    <div class="subscription-section-inputs">
        <link href="//cdn-images.mailchimp.com/embedcode/slim-081711.css" rel="stylesheet" type="text/css">

        <div class="subscription-section">
            <form action="//dayplayerapp.us7.list-manage.com/subscribe/post?u=e8b6b0a6b97026df550f79a6c&amp;id=219084c9fd" method="post" id="mc-embedded-subscribe-form" name="mc-embedded-subscribe-form" class="validate" target="_blank" novalidate>
                <div id="mc_embed_signup_scroll" style="display: inline-block;">
                    <p style="margin-top: 10px; text-align: right; font-family: ArJozor; font-size: 13px; color: #B5B5B5; ">اشترك عشان يوصلك اخر المقابلات</p>
                    <input placeholder="البريد الالكتروني" type="email" name="EMAIL" id="mce-EMAIL" style="padding: 10px 10px; width: 300px; font-family: ArJozor; border: none; placeholder-color: red; color: #B5B5B5; margin-left: 10px; margin-bottom: 30px;">
                    <div style="position: absolute; left: -5000px;"><input type="text" name="b_e8b6b0a6b97026df550f79a6c_219084c9fd" tabindex="-1" value="" ></div>
                    <button type="submit" name="subscribe" id="mc-embedded-subscribe" style="padding: 10px 30px; font-family:ArJozor; background-color: #C1C1C1; color: white; shadow: none; border: none; " >اشترك</button>
                    <!--                                <input type="email" value="" name="EMAIL" class="email" id="mce-EMAIL" placeholder="email address" required>-->

                    <!-- real people should not fill this in and expect good things - do not remove this or risk form bot signups-->


                </div>
            </form>
        </div>
    </div>
</div>

  <div class="footer-part container-fluid" style="direction: rtl;">
    <div class="col-md-4" style="padding: 70px 60px;">
        <h3 class="footer-headline" style="font-family: rawi; font-size: 19px;">
            اجتماعيات
        </h3>
        <div class="footer-separator" style="width: 25px; height: 5px; background-color: hsl(0,0%,20%); margin: 30px 0;"></div>

        <div class="footer-text-body" style="text-align: right; ">

            <div class="social social-big" >
                <span style="display: inline-block; text-align: center;">

                    <div class="fa fa-facebook" style="background-color: #6088DE; display: block; margin-bottom: 10px;"></div>
                    <div style="display: block;" class="fb-like" data-href="https://facebook.com/elroutine" data-layout="box_count" data-action="like" data-show-faces="true" data-share="true" ></div>

                </span>
                <span style="display: inline-block; text-align: center;" >
                    <span class="fa fa-twitter" style="background-color: #66B9E9; margin-bottom: 70px; "></span>
                    <div>
                        <a href="https://twitter.com/elroutine" class="twitter-follow-button" data-show-count="false" data-show-screen-name="false" data-dnt="true" >Follow @elroutine</a></div>
                </span>

            </div>

        </div>




    </div>
    <div class="col-md-4" style="padding: 70px 60px;">
        <h3 class="footer-headline" style="font-family: rawi; font-size: 19px;">
             اقتراحات
        </h3>
        <div class="footer-separator" style="width: 25px; height: 5px; background-color: hsl(0,0%,20%); margin: 30px 0;">
        </div>

        <div>
            <div style="float: right;">
                <img src="/imgs/mohamed.elaleem.jpg" style="height: 60px; display: block; margin-bottom: 10px;">

                <div class="social" style="display: inline-block;  " >
                    <a target="_blank" href="https://www.facebook.com/molased.abdelaleem"><span class="fa fa-facebook" style="background-color: #6088DE;"></span></a>
                    <a target="_blank" href="https://twitter.com/mohamdaleem"><span class="fa fa-twitter" style="background-color: #66B9E9;"></span></a>

                </div>

<!--
                <div class="fb-follow" data-href="https://www.facebook.com/molased.abdelaleem" data-layout="button" data-show-faces="false" style="margin-bottom: 5px;"></div>
                <div>
                 <a href="https://twitter.com/mohamdaleem" class="twitter-follow-button" data-show-count="false" data-show-screen-name="false" data-dnt="true">Follow @mohamdaleem</a>
                </div>
-->


            </div>


            <div style="float:right; width: 70%; margin-right: 10px;">
                <p style="font-family: ArHelveL; font-size: 13px;">
                    المقابلات دي تمت بواسطة محمد عبد العليم، مبرمج ايفون، لو عندك اقتراحات او تعديلات في الاسئلة تقدر تتواصل معاه في اي وقت
            </p>


            </div>
        </div>
    </div>
    <div class="col-md-4" style="padding: 70px 60px;">
        <h3 class="footer-headline" style="font-family: rawi; font-size: 19px;">
            <img src="/imgs/elroutine-logo-black.png" style="height: 24px;">
        </h3>
        <div class="footer-separator" style="width: 25px; height: 5px; background-color: hsl(0,0%,20%); margin: 30px 0;">
        </div>
        <p style="font-family: ArHelveL; color: hsl(0,0%,10%); font-size: 13px; line-height: 20px;">
            كل يوم سبت في شخص جديد عملي بنعرض عليه اسئلة ثابتة بنحاول نعرف بيها الروتين اليومي بتاعه</p>
    </div>

</div>

  </div>
  <script src="http://code.jquery.com/jquery-1.10.1.min.js"></script>
  <script src="js/bootstrap.min.js"></script>
  <script src="https://cdnjs.cloudflare.com/ajax/libs/Director/1.2.8/director.min.js"></script>
  <script src="js/main.js"></script>

  <script>
              !function(d,s,id){var js,fjs=d.getElementsByTagName(s)[0],p=/^http:/.test(d.location)?'http':'https';if(!d.getElementById(id)){js=d.createElement(s);js.id=id;js.src=p+'://platform.twitter.com/widgets.js';fjs.parentNode.insertBefore(js,fjs);}}(document, 'script', 'twitter-wjs');
          </script>
          <script>(function(d, s, id) {
            var js, fjs = d.getElementsByTagName(s)[0];
            if (d.getElementById(id)) return;
            js = d.createElement(s); js.id = id;
            js.src = "//connect.facebook.net/en_GB/sdk.js#xfbml=1&version=v2.4&appId=494147450754289";
            fjs.parentNode.insertBefore(js, fjs);
        }(document, 'script', 'facebook-jssdk'));
  </script>
        
        <script>

        $(document).ready(function() {
          $('#facebook-share-button').click(function () {
              console.log('here we are in facebok share');
              FB.ui({
                  method: 'feed',
                  app_id: '494147450754289',
                  name: 'محمود بغاغو',
                  link: 'http://elroutine.com/mahmoud-begha-7oroof/',
                  description: 'في الفترة الاخيرة بقيت افضل اني اشتغل اللي بمزاجي واللي في دماغي واللي انا متحمس ليه',
                  caption: 'مؤسس حروف',
                  picture: 'http://elroutine.com/mahmoud-begha-7oroof/profile-image.jpg',
                  redirect_uri: 'http://elroutine.com/mahmoud-begha-7oroof/'
              }, function(response){});

          });
        });

        </script>
          
</body>
</html>
